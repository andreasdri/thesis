\chapter{Evaluering av prototype og oppsummering}
\label{ch:evaluation1}
Kapittelet beskriver resultatet av evaluerings- og oppsummeringsintervjuene gjort med SINTEF og Trondheim kommune.

\section{Planlegging av evaluering}
Kapittel \ref{ch:design} redegjør for og drøfter valgene av evalueringsmetoder.
Evalueringsmetoden er semistrukturerte intervjuer med innlagt demonstrasjon av prototype. Delkapittel \ref{sec:innsamling}
beskriver hvordan kontakten med Trondheim kommune ble opprettet.

Intervjuforespørselen til evaluering- og oppsummeringsintervju ligger vedlagt i tillegg \ref{appendix:invitasjon_evaluering},
og ble sendt ut til Trondheim kommune og SINTEF. Alle intervjuobjekter fikk beskjed
om at intervjuet ble tatt opp med telefon og at lydopptaket blir slettet. I etterkant ble det informert om at alle deltakerne
kunne lese igjennom transkriberingen fra intervjuet, og trekke seg fra prosjektet når som helst. De signerte anonyme og ikke-anonyme
samtykkeerklæringer (vedlegg \ref{appendix:samtykke}).

Hensikten med intervjuene var å få tilbakemeldinger
på den utviklede prototypen og ha en åpen samtale om hvilke løsninger som kan egne seg for avstandsoppfølging og hvordan utviklingen blir
på dette feltet i fremtiden. Det var ikke en brukertest, men Trondheim kommune fikk prøve løsningen selv også.
Invitasjonen resulterte i to separate gruppeintervjuer, ett intervju med Trondheim kommune representert ved
N.N. og I. B. Sandvik og ett intervju med to forskere fra SINTEF.

\section{Intervju med Trondheim
kommune}\label{intervju-med-trondheim-kommune}
Intervjuet ble gjennomført tirsdag 2. mai 2017 kl. 09.30 til rundt kl. 10.20 i lokaler
som Trondheim kommune disponerer. I. B. Sandvik måtte gå kl. 10.00. Intervjuet startet med en gjennomgang og forklaring av prototypen, før prototypen
ble demonstrert. I. B Sandvik la inn sitt eget fingeravtrykk og fikk prøve prototypen selv. Deretter dreide samtalen inn på tilbakemeldinger,
nåværende status på HelsaMi+ og utviklingen på velferdsteknologifeltet og hvilke løsninger de så for seg i fremtiden. Intervjuet ble transkribert,
og relevante deler ble fargekodet for temaene tilbakemeldinger, brukeropplevelse, pris, sikkerhet og autentisering og fremtidige løsninger.
Alle disse temaene ble relatert til den løsningen som Trondheim kommune har i dag.

\subsection{Tilbakemeldinger på prototypen}
De generelle tilbakemeldingene var at prototypen var enkel og at de var imponert over hvor kort tid det hadde tatt å utvikle den.
\textquote[N.N., 2. mai, personlig kommunikasjon]{Jeg synes konseptet er veldig bra. Det virka. Jeg synes jo at den prototypen er brukervennlig}{.}
\blockquote[I. B. Sandvik 2. mai, personlig kommunikasjon]{Nei, så konseptet her er jo veldig interessant da. Og det viser jo at det er relativt enkelt å få til da.
Du har jo sikkert brukt en del timer på det da. (...) Det var jo veldig enkelt å forstå konseptet her, sant. Du brukte jo bare ett og to minutt å forklare (...)}{.}

Senere i samtalen:\newline
\textbf{N.N.:} \textquote{Ja den der ville ha fungert hjemme hos veldig mange av våre brukere.} \newline
\textbf{I. B. Sandvik}: \blockquote{Sant. Da tenker jeg at -- la oss si da -- tenkt deg brukerscenario da at noen brukere kan være -- det er liksom SpO2-måler som er
    interessant, trenger ikke å rapportere noe annet, ikke sant. Så sier vi at du tar dette her tre ganger i uka. Og så bare tar du målinga og så er dataen sendt. That's
    it. Du trenger ikke å slå på noen nettbrett -- du trenger ikke å slå på noen pc, du bare, hvis du ikke vil se grafen din som du kan, men, det er det du gjør, ikke
sant. Tar målingen. Så får du kvittert ferdig (...).}

\textbf{I. B. Sandvik:}
\textquote{Jeg må si at innenfor de rammene du har så syntes jeg det her ble bra jeg.} (...)
\textquote{Så er det litt artig å se ting som fungerer og ikke bare -- det er nok av leverandører som prater om hvor bra alt skal bli.}

Kommunen sa at Nonin kunne tenkt på et lignende produkt: \textquote[I. B. Sandvik]{Det første som slår meg det er jo dette med at sånn som Nonin som lager denne her, de
kunne jo på en måte ha laget alt sammen i den enheten da, sant. Som kanskje hadde blitt litt større.}

\subsection{Brukeropplevelse}
En workshop med brukere av HelsaMi+ viste, i følge I. B. Sandvik, at de fleste brukerne syntes nåværende løsning var enkel. Dette var noe som overrasket
kommunen litt, i og med at de ikke syntes at nåværende brukerapplikasjon var så imponerende.
\textquote{Og vi hadde jo ønsket oss at leverandøren kunne ha vært litt mer framoverlent og litt mer i forkant av ting da. Men det er nå på en måte det vi har da.
Men det interessante det var at brukerne synes at det var enkelt og greit.}

Aldersspennet på brukerne som var med på workshopen var fra 58 opp til rundt 82. N.N. sa at den yngste brukeren som har HelsaMi+ er 52 år.

At brukeren får et checkmark opp på skjermen til pulsoksymeteret når målingen er ferdig, var noe kommunen ikke hadde i deres løsning. Det var
de interessert i å få med, og de tok bilde av det. I.B Sandvik sa: \textquote{Det der burde vi ha fått fiksa på. Det på en måte -- det gir en endelig
    beskjed til brukeren at den er ferdig.}

\subsection{Pris}
I. B. Sandvik spurte om prisen på systemet. Han syntes løsningen var billig. Merk at svaret om prisen på fingeravtrykksensoren var feil.
Det ble oppgitt at den kostet 25 dollar når den egentlige prisen er 50 dollar. Prisen på Raspberry Pi Zero W er 10 dollar, men det kan
være vanskelig å få tak i kun enheten uten å kjøpe en startpakke i tillegg.

\begin{description}[leftmargin=!,labelwidth=\widthof{\bfseries Knapp, lysdioder, annet}]
    \item[Raspberry Pi Zero W:] ca. 100 kr (thepihut.com, 6. juni 2017)
    \item[GT511-C3:] ca. 420 kr (sparkfun.com, 6. juni 2017)
    \item[Knapp, lysdioder, annet:] ca. 30 kr (høyt estimat)
    \item[Totalsum:] ca. 550 kr
\end{description}

\subsection{Sikkerhet og autentisering}
Kommunen var i gang med å få på plass sertifikater på nettbrettene, men I. B. Sandvik sa at de hadde problemer med å finne en god metode
for å distribuere og håndtere sertifikatene:
\blockquote{(...) vi skal prøve å få implementert sertifikat på nettbrettene, på devicene. Så har vi en sak gående med Evry, som er kommunen sin part, leverandør.
    Men vi har
    ikke fått noen gode løsninger på hvordan vi skal gjøre det her. Hvordan skal du distribuere et sånt sertifikat ut til et nettbrett som er levert ut til en
    privatperson.

(...) for det vi holder på med og så se på sammen med e-helse og Norsk Helsenett, det er nå og så teste ut at vi kan legge
sertifikatsdistribusjonen som en komponent i
kall det -- helseapplikasjonen da. Slik at du kan pushe ut sertifikater i fra applikasjonen til devicen.}

\subsection{Fremtidige løsninger i avstandsoppfølging og HelsaMi+}
Kommunen har erfart at brukerne er veldig forskjellige. Noen er veldig komfortable med teknologi og føler seg hjemme, mens andre
kun trykker på det de har fått opplæring i. I. B. Sandvik sa:
\blockquote{
(...) man gjøre en individuell vurdering da -- okei, for deg som er aktuell for tjenesten -- okei, har du nettbrett i dag? Ja.
Da kan vi kanskje bare pushe ut en applikasjon som
du får tilgang til med sikkerheten. Har du nettbrett eller er du familiær med teknologi? Nei aldri brukt det før -- okei,
da har vi utstyr som du kan få låne av kommunen og du får opplæring, ikke sant.
}

I. B. Sandvik sin konklusjon var at kommunen må tilpasse tjenesten til brukeren. Det må gjøres en individuell vurdering i hvert enkelt tilfelle --
dette passer også bra inn i kommunens strategi ellers. Å være til stede på de plattformene brukeren er på gjør også at kommunen kan
bruke færre ressurser på å eie og vedlikeholde masse utstyr.

Brukerne var forskjellige når det gjaldt å ha tilgang på egne målinger: \textquote[I. B. Sandvik]{(...) noen tenkte jo at 'ja, sikkert ikke så dumt'.
mens andre 'nei, ikke interessert'. Det
handla også sikkert om en del andre ting også. Diagnosen og ja, vil helst ikke forholde seg til det}{.}
Det er ikke et krav at brukeren må se sine egne data om brukeren ikke har lyst: \textquote[I. B. Sandvik]{(...) det trenger ikke nødvendigvis å være
noe som du må ha tilgang til som bruker da, men at det -- du skal kunne ha tilgang til det}{.}

Kommunen fikk forespeilet en løsning hvor sensoren var utenfor huben. Det vil si at produktet ikke er fullintegrert, men består
av en løsning med flere sensorer rundt enn hub som kan ligne på den som ble utviklet i dette prosjektet. I. B Sandvik sa
at en slik løsning kanskje hadde vært bedre. Den løsningen hadde gitt mulighet til å koble på blodtrykksmåler og vekt i tillegg til
pulsoksymeter.

Kommunen ville holde seg på seks brukere med sensorer ut året fordi det var nok å administere alt med de stabilitetsproblemene som
som var i løsningen i dag.
\blockquote[N.N.]{(...) og så har vi for dårlig grafer og sånn til at vi kan gjøre oss noe god faglig nytte av det per i dag da. Så vi
    er veldig i utvikling med leverandøren. Men de som har sensorer er jo veldig fornøyd. Det er de.
De synes jo at det er en ekstra trygghet å få vurdert sensordataen sine.} Fastlegen skal kobles på for å sette grenseverdier på sensordataen,
men det har ikke skjedd ennå i påvente på at løsningen skal bli litt mer stabil.


% For tettere mellomrom:
%\providecommand{\tightlist}{%
%  \setlength{\itemsep}{0pt}\setlength{\parskip}{0pt}}

\section{Intervju med SINTEF}\label{intervju-med-sintef}
Intervjuet med to forskere fra SINTEF ble gjennomført i SINTEF sine lokaler
kl. 10.30 til kl. 11.30 mandag 8. mai. SINTEF er en tjenesteutviklingspartner med
Trondheim kommune på HelsaMi+. SINTEF har gjort en del intervjuer med brukere av
HelsaMi+ for å være en uavhengig tredjepart slik at brukerne kan føle at de kan snakke fritt.
Forskerne fikk et innblikk i bakgrunnen til prosjektet og hensikten med utviklingen av prototypen,
før de presenterte seg selv og hva de jobbet med. Deretter handlet samtalen om
HelsaMi+ og avstandsoppfølging. Prototypen ble vist fram, men ikke prøvd av
forskerne. Samtaleemner var forberedt på forhånd, men intervjuobjektene fikk styre samtalen inn på emner
de ville snakke om. Intervjuet ble markert utifra temaene forbedringspotensiale i HelsaMi+, bruken av
sensorer og måledata, tilbakemeldinger på prototypen og oppsummering og veien videre.
Forskerne blir betegnet som henholdsvis F1 og F2 i intervjuet.

\subsection{Forbedringspotensiale i HelsaMi+}

%\subsubsection{Sikkerhet og autentisering}
\subsubsection{Innrapportering av dagsform og egenbehandlingsplan}
At egenbehandlingsplanen kun er på papir og ikke er en del av applikasjonen i HelsaMi+, gjør at brukerne ikke
får et forhold til den. Egentlig skal brukerne selv sette inn tiltak ved en forverring ved å se på
egenbehandlingsplanen:
\blockquote[F1, personlig kommunikasjon, 8. mai]{(...) men det gjør de jo ikke i dag. I Trondheim da så går løsningen mest
    på at de bare snakker med helsepersonell som ringer dem opp hvis de
er dårlig. Og det fører jo til at egenmestringen som vi ønsker at skal styrkes, ikke har noe særlig effekt akkurat nå da}

I tillegg sa F1 at brukerne skjønner at de blir ringt opp hvis de rapporterer inn noe som gult: \blockquote{(...) fordi de vurderer om de ønsker hjelp eller ikke.
    Hvis de markerer gult så vet de at de blir ringt opp. Så det vil jo si at hvis de føler seg litt dårlig, men allikevel tenker at de mestrer selv,
så scorer de grønt.}
F2 fortsatte litt senere: \blockquote[F2, personlig kommunikasjon, 8. mai]{(...) tjenesten er lagt opp sånn nå at det er grønt, gult, og rødt. Og
hvis du trykker på gul eller rødt så blir du alltid ringt opp. Og det gjennomskuer jo folk. Så hvis de vil være i fred, så trykker de grønt.}
Konsekvensen av dette kan bli at brukeren får grønn, grønn, grønn og så plutselig en rød måling. Systemet fanger ikke opp at brukerne holder på å bli
dårlige fordi de venter for lenge.

\subsection{Bruken av sensorer og måledata}
\textit{«Har dere (...) troen på at man ved hjelp av sensorer kan (...) automatisere den prosessen i framtiden?»}

F1 svarte: \blockquote{Jeg tror det blir mer et veldig viktig beslutningsstøtteverktøy for helsepersonell. Ja, det tror jeg. Og det å ha noen objektive data i tillegg --
for den her scoringa rød gul grønn, den er jo subjektiv, utifra hvordan de føler seg (...)}
F1 sa videre at brukerne kan oppleve økt egenmestring gjennom å få tilgang på egne måledata. Brukeren kan selv skjønne hvilke data som gjør at det er lurt å
ta kontakt med legen. F1 viste til et eksempel i en annen kommune enn Trondheim der en bruker var hos fastlegen og viste fram kurvene, som
fastlegen deretter brukte til å regulere blodtrykksmedisinen. Andre kommuner enn Trondheim har mer bruk av sensorer og mulighet fra brukerne sin side
til å se på dataen. Disse kommunene har en annen teknologileverandør enn Trondheim kommune.

Selv om forskerne tror at sensorer er veien å gå, påpekte forskerne også at det er viktig å få med nyansene her.
Telefonsamtalen fører til økt trygghet og mestring for veldig mange og er mer lavterskel enn å vente i telefonkø hos
fastlegen. \blockquote[F1]{(...) så det er liksom sånne nyanser da som er ganske interessante. Men jeg tror at det med sensorer er absolutt veien å gå da. Så lenge man
har -- for alle vil jo ha ulike terskelverdier for hva som er riktig for dem. Og det er jo viktig at man tar inn da i en sånn tjeneste.}
I følge F1 har fastlegene sagt at de kan synes det er vanskelig å ha ansvaret for å sette grenseverdier
for sensormålingene -- hva om de setter feil grenseverdier og brukeren blir syk? Det oppleves som et stort ansvar.

\subsection{Tilbakemeldinger på prototypen}
Forskerne mente at tidsvinduet for å gjennomføre en måling etter autentisering burde økes. Her kan man legge seg på industristandarder
som for eksempel nettbanker bruker for hver økt etter at brukeren logger inn med BankID -- 10-15 minutter.
Om det korte tidsvinduet: \newline
\textbf{F1:} \textquote{Og så fører det til så mye unødvendig stress, som igjen fører til at det tar lenger tid (...)}{.} \newline
\textbf{F2:} \textquote{(...) som igjen kan føre til en feilmåling. Hvis de blir stressa om de må rekke det (...)}

De sa at fingeravtrykksensor ikke er optimalt for alle brukere. Noen av diabetespasientene har nesten ikke fingeravtrykk igjen etter alle stikkene
i fingeren. Andre autentiseringsmetoder må også undersøkes.

\textit{(...) hva tenker dere om frittstående løsninger sammenlignet med at det er tablet for eksempel? (...)}

F2 svarte: \textquote{Jeg at for de brukerne som ikke har behov for den der rapporteringen med tablet daglig, så kan det være greit å ha kun den her,
som en sånn dings du kan ha på nattbordet eller --}
F1 sa videre: \textquote{(...) de som kanskje ikke trenger de her subjektive målingene, men de kunne hatt en sånn der "jeg har det i bra i dag". Ferdig med det.}

\textit{Vil du heller ha sensorene for seg selv (...) og så huben som en sånn liten boks (...)  -- eller ha sensoren innbakt? (...)  Eller er det
nødvendigvis ikke en motsetning}

\textbf{F1:} \textquote{Det siste du sa. Jeg ser for meg, kall det et modulsystem, som er avtagbart. At du kan gjøre som du vil.} \newline
\textbf{F2:} \textquote{Se for deg sånn legobrikker. At en legobrikke er pålogging (...)}

Forskerne så for seg at det beste kanskje kunne være å ha en hovedmodul som hadde autentisering slik at en kunne logge seg på der
og ta i bruk alle de andre modulene rundt. Det må være greit å samle alt sammen og ta det med seg på en enkel måte.

Om brukervennlighet i prototypen:\newline
\textbf{F1:} \textquote{(...) det ser jo enkelt og lekkert ut med lysende dioder og diskret knapp. (...) men samtidig ikke så veldig lett å skjønne hva
som er hva. (...) Hvorfor blinker den nå?}

Som skrevet tidligere savnet forskerne en måte for brukeren å gjøre en subjektiv vurdering av egen helsetilstand i prototypen. Det er noe
som må legges inn dersom noe lignende skal produksjonssettes.

\subsection{Oppsummering og veien videre}
\textit{Hvordan blir veien videre for Trondheim kommune nå? Hva tror dere blir resultatene av det prosjektet? (...) hva er fremtiden for
avstandsoppfølging? Sånn i praksis.}

F2 svarte at det er et stort ønske om å bygge alt ferdig. Det er målet både fra direktoratet og kommunen sitt ståsted. Samtidig må det noen
endringer til for at det skal være nyttig og bærekraftig overtid med tanke på økonomi og andre ting.

F1 sa:
\blockquote{Jeg innbiller meg at noe av det som gjøres i Sarpsborg og forsåvidt Oslo også, med at de har mer bruk av sensorer og også det at -- selv om det varierer hvor
    mye brukerne selv ser på kurvene sine og sånn, men at de har mulighet til det og kan lære av det. Men også det å få inn, sånn som vi snakket om i sted, få
    egenbehandlingsplanen inn i systemet. Det vil jo ikke det her svare på i utgangspunktet. Så det er jo et minus vil jeg absolutt si. Sånn sett. Så det må løses på en
    eller annen måte. Trenger ikke å være mer komplisert enn at man ved en type måling som tilsier at man bør følge noen instruksjoner får beskjed om det. For det er jo
    det som mangler nå at når du kommer i gul sone, så skal du egentlig gjøre noe. Men du får ikke beskjed om det, annet enn på telefon. Og det er ikke nødvendigvis slik
at du trenger det når det skal være en egenbehandling.}

Brukerne må altså få mer informasjon tilbake fra systemet, gjerne umiddelbart. Brukeren vet ikke hva som skjer med det som sendes inn.
F2 sa:
\blockquote{Det har vi også tilbakemeldinger om (...) i Trondheim så har du mulighet til å sende inn en fritekstkommentar. Og der er det jo en del som skriver
    noe inn, men så vet de jo ikke hva som skjer, fordi at de får ikke noe respons. De vet ikke liksom 'er det datamaskin som tar i mot det her, eller leser de det her
eller' (...) så det ønsker de en respons på da (...)}

F1: \textquote{for å ta den der dioden videre, så kunne det her vært tre dioder som lyste grønt, oransje og rødt.
(...)  men som viser at 'her har jeg faktisk tatt en måling som ikke var helt innenfor'.} \newline
F2: \textquote{Men da må brukeren også vite hva man skal gjøre da hvis man ikke er innenfor -- det må følge med en tjeneste.}


\iffalse

\begin{itemize}
\tightlist
\item
  Tilstede: Anita Das og Kristine Holbø
\item
  Dato: mandag 8. mai kl. 10.30
\item
  Sted: SINTEF Teknologi og samfunn på Lerkendal
\item
  Formål: Demonstrere og vise fram prototypen. Ha en samtale om
  avstandsoppfølging og hva som vil bli viktig i utviklingen av
  produkter for avstandsoppfølging i fremtiden.
\item
  Stil: Uformelt, ikke noe brukertest. Semistrukturert intervju der
  intervjueren hadde forberedt samtaleemner og noen spørsmål.
\item
  Innhold

  \begin{itemize}
  \tightlist
  \item
    Introduksjon av meg og prosjektet.
  \item
    Introduksjon av intervjuobjekter og hva de jobber med.
  \item
    Samtale rundt velferdsteknologi og avstandsoppfølging
  \item
    Visning av prototype
  \item
    Samtale om hva de synes om prototypen og hva som vil bli viktig for
    utviklingen av produkter for avstandsoppfølging i framtiden.
  \end{itemize}
\item
  Oppsummering og evaluering

  \begin{itemize}
  \tightlist
  \item
    Sarpsborg kommune har flere pasienter som bruker sensorer og en
    annen teknologileverandør.
  \item
    Brukerne er forskjellige. Noen har veldig stor tillit til å levere
    fra seg måledata, mens andre er veldig skeptiske til hele konseptet.
  \item
    Tilbakemeldingene på prosjektet i Trondheim kommune som helhet er
    veldig positive.
  \item
    Bluetooth: Snakket om sikkerhet i Bluetooth og viktigheten av å være
    raskt ute med ny teknologi. De var ikke klar over
    sikkerhetsproblematikken til Bluetooth 4.0 og at pulsoksymeteret
    bruker denne standarden.
  \item
    Prototype: Muligheten til å kunne melde inn dagsform (subjektiv) må
    være tilstede i løsningen. Det gir økt trygghet for brukeren.
  \item
    Prototype: Fingeravtrykksensor vil ikke fungere som
    autentiseringsløsning for alle brukere. Noen har dårlig
    blodgjennomstrømning og tykke fingre. Må finne på nye måter for å
    autentisere slik at det blir tofaktor (sertifikat + noe annet).
  \item
    Prototype: De likte også bedre at huben var for seg selv og at
    sensorene var løse.
  \item
    Fremtiden: Så for seg en løsning som flere moduler. Slik at man kan bygge
    sammen alt som flere klosser for å tilpasse det til forskjellige
    brukere. For eksempel en modul for å rapportere dagsform.
  \item
    Fremtiden: De hadde veldig stor tro på innrapportering av sensordata.
    Teknologioptimistiske. Mente det var fremtiden. Så for seg
    automatisk analyse av data og bedre toveiskommunikasjon som et
    positivt hjelpemiddel.
  \end{itemize}
\end{itemize}
\fi
